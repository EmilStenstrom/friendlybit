---
author: Emil Stenström
categories:
- Other
date: 2007-05-06 21:59:41
guid: http://friendlybit.com/other/want-to-work-with-me-swedish/
id: 124
permalink: /other/want-to-work-with-me-swedish/
title: Want to work with me? (Swedish)
---

Som ni säkert redan vet så jobbar jag som gränssnittsutvecklare på ett konsultbolag som heter [Valtech](http://valtech.se/) i Stockholm, och just nu finns det jättemycket att göra. Därför letar vi nu efter ytterligare någon som vill jobba med gränssnitt, och ta rollen som expert på HTML, CSS, Javascript, tillgänglighet, och allt annat som ingår i modern webb.

Det är en tjänst som konsult (på heltid), så det är ett varierande jobb, där du har stor möjlighet att anpassa vilka kunder du jobbar med. Valtech har kunder från alla möjliga branscher, men med fokus på stora företag, så möjligheten att påverka kvaliteten på den svenska webben är stor. Många kunder ber specifikt om webbplatser som följer "[Vägledningen 24-timmarswebben](http://verva.se/web/t/Page____1154.aspx)", vilket gör en duktig gränssnittsutvecklares jobb enklare.

Du förstår säkert att jag stortrivs (jag skulle inte göra reklam här annars), men jag inser att en bloggpost inte är rätt medium för att förmedla det :)

Istället kan väl du, om du är nyfiken på tjänsten, **[skicka ett mail](mailto:em@kth.se)** till mig och berätta om dig själv. Vi ser helst att du har jobbat ett par år i branschen, men om du på annat sätt kan visa att du kan dina saker så är det ändå intressant.

Valtechs webbplats beskriver lite hur det är att jobba hos oss, och innehåller [information om företaget](http://valtech.se/templates/Page.aspx?id=67). Jag [svarar gärna på frågor](mailto:em@kth.se) om du skulle komma på några. Hoppas vi hörs!
